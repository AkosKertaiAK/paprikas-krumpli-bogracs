<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>
<body>
    <header>Kertai Recept</header>
    <div class="container">
        <h1>Paprikás krumpli</h1>        
        <h2>Hozzávalók</h2> 
        <label for="servings">Adagok száma: </label>
        <input type="number" id="servings" value="4" min="1">
        <ul id="ingredients">
            <li data-base="3">Krumpli (kg): <span>3</span></li>
            <img src="c6a995e4f3bf4cf48c30943d9267410e.webp" alt="Paprikás krumpli">
            <li data-base="30">Füstölt szalonna (dkg): <span>30</span></li>
            <li data-base="30">Kolbász (dkg): <span>30</span></li>
            <li data-base="3">Közepes fej vöröshagyma (db): <span>3</span></li>
            <li data-base="5">Fokhagyma (db): <span>5</span></li>
            <li data-base="2">Fűszerpaprika (ek): <span>2</span></li>
            <li data-base="0.5">Hegyes erős paprika (db): <span>0.5</span></li>
            <li data-base="1">TV-paprika (db): <span>1</span></li>
            <li data-base="1">Paradicsom (db): <span>1</span></li>
            <li>Só izlés szerint</li>
            <li>Bors Ízlés szerint</li>
        </ul>
        
        <h2>Elkészítés</h2>
            <h3>A paprikás krumplihoz</h3>
            <ol>
            <li>
                <p>Pörköltalapot készítünk, a szalonnát apróra vágjuk, beletesszük a bográcsba, zsírjában megpirítjuk.</p>
            </li>
            <li>
                <p>A szalonnát kivesszük a bográcsból, félretesszük. A szalonna zsírjában megpirítjuk az apróra vágott vöröshagymát. A bográcsot a tűzről levesszük (az őrölt pirospaprika ne keseredjen meg). Meghintjük pirospaprikával, beletesszük a zúzott fokhagymát, hozzáadjuk a felkarikázott kolbászt, és az egészet kevergetve tovább pirítjuk, s végül kevés (1-2 dl) vízzel felengedjük.</p>
            </li>
            <li>
                <p>Így forraljuk fedő alatt, amíg a krumplit megpucoljuk, és kockára vágjuk.</p>
            </li>
            <li>
                <p>Végül beletesszük a megtisztított, kockára vágott burgonyát. Az egészet felöntjük vízzel, úgy, hogy ellepje. Sózzuk, borsozzuk, ízlés szerint ízesítjük erőspaprikával, beletesszük a negyedbe vágott paradicsomot, paprikát, majd lassú tűzön kb. 40 perc alatt készre főzzük.</p>
            </li>
            </ol>
        <h4>Recept infó</h4>
        <ul>
            <li>Előkészítés ideje: 20 perc</li>
            <li>Főzés ideje: 60 perc</li>
            <li>Főzés módja: bográcsos</li>
        </ul>
        <h4>Egyszerű, nagyon laktató hazai fogás a paprikás krumpli, ami bográcsban készítve lesz igazán finom.</h4>
        <p>Természetesen nagy fazékban is rotyoghat a szaftos finomság, csak akkor a receptben írt mennyiségeket csökkentsük, hiszen a bográcsba mégiscsak több alapanyag fér, ráadásul a szabadtéri főzésnél általában a vendégsereg is nagyobb, akikre főzünk.</p>
        <p>Apukám mindig azt szokta mondani, nincs két egyforma recept, két egyforma szakács, a főzni szeretők mindig hozzáadnak valami pluszt az ételekhez, legyen modern mai recept vagy régi hagyományos kedvenc, amit mindenki igyekszik a saját szájíze szerint elkészíteni. Ez alól még az olyan egyszerű ételek, mint a paprikás krumpli, sem jelent kivételt. Ki így, ki úgy készíti.</p>
        <p>A tunkolós, bőséges fogás készülhet nagyon szerényen, de fel is tudjuk turbózni, kerülhet bele több kolbász, szalonna, de akadnak olyanok, akik virslivel szeretik. A paprikás krumpli szerintem akkor a legfinomabb, ha jó szaftos, úgyhogy ne sajnáljuk a hagymát belőle. Kolbászból törekedjünk minőségit beszerezni, én a lángolt fajtára szavazok, de másmilyen is lehet, mindenki az ízlése szerint válasszon.</p>
        <div class="img2"><img src="1618049641-vdRnmE3E1_md.jpg" alt="Bogrács"></div>
    </div>

    <script src=adagok.js></script>
</body>
</html>